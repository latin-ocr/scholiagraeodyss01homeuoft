viii PRAEFATIO.

Scholia quum Cramerus ita cum Buttmanni editione con-
tulisset ut saepe aliquid dubitationis relinqueret, ego ea
ipse locis plurimis iterum inspexi: unde supplementa
nata sunt quae in fine hujus Praefationis dabo. In uni-
versum autem monendum codicem non ea solum scholia
continere quae Cramerus attigit, sed eadem omnia quae
codex Ambrosianus Q. praebet, paucissimis exceptis iisque
plerumque non tam scholiis quam glossematis. Nec
pauca eorum habet quae ex uno alteroque ceterorum li-
brorum, saepe minus vel plene vel recte scripta, innotu-
erant. Scriptura codicis, etsi non libera singularibus vi-
tiis, fortasse ex antiquiori exemplari traductis, librarium
prodit nec negligentem neque imperitum, et plurimum
prodest ad aliorum codicum vel errores corrigendos vel
defectus supplendos.

Tertius ejusdem generis codex est Q. Mediolanensis
Bibliothecae Ambrosianae (Partis superioris Q. 88.), charta-
ceus seculi, ut videtur, quarti decimi, ex quo ampliora iu
Odysseam scholia primus edidit A. Maius Mediolani 1 8 19.⁹
repetita in scholiorum collectione a Buttmanno instituta
Berolini a. 1821.: de quibus ipsius Maii verba infra po-
saie, ex quibus apparet scripturam et hujus codicis et

e “Tertius in fol. codex lineus—Part. sup. Q. 88.—haud antiqua
manu exaratus universam Odyssean] pretiosissimis et uberrimis scholiis
instructam habet, quae tamen scholia in postremis libris rarescunt. Hic
codex ab Italo homine Camillo Bosio bibliothecae nostrae olim donatus
Graeca nihilominus manu sine dubio scriptus fuit. Singuli vero codi-
cum horum scriptores satis difficilibus litterarum compendiis delectati
videntur. Jam ego ad haec scholia exscribenda seu prolixa seu etiam
contracta, nec non ad glossas versibus interjectas diligenter excer-
pendas, patienti complurium mensium opera incubui: neque sane la-
bor modicus fuit trium codicum partes in unum volumen compingere,
sua quodque scholium sede collocare, interpunctionem adjungere, lau-
datos, praesertim Homeri, locos ab innumeris mendis purgare, Eusta-
thium et minora edita scholia pro re nata consulere, plagulas quotidie
emendare. typis instare, sic omnia denique moderari ut quam citissima
editio et politissima evaderet.''

