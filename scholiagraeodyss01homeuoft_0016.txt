xii PRAEFATIO.

quae in Appendicem (p. 733. seqq.) rettulimus ostendunt.
Nam codex Hamburgensis non solum multum confert ad
aliorum librorum vel vitia corrigenda vel lacunas explen-
das, sed etiam scholia multa solus servavit ex bonis et
antiquis fontibus derivata, quod scriptorum qui citantur
nomina confirmant, inter qua: unum est ceteris recondi-
tius, Ariaethi in scholio ad K, 49 5., historiarum scriptoris
ex perpaucis tantum fragmentis adhuc cogniti.

Aliquanto inferioris notae est P„ Heidelbergensis Biblio-
thecae olim Palatinae‚ nunc Academicae. Est membrana-
ceus seculi quarti decimi foliis constans 468. formae qua-
dratae majoris (in Wilkenii Catalogo p. 277.) Insunt
Odyssea cum scholiis, Batrachomyomachia, Argumentum
Odysseae et alia nonnulla. Scholiorum specimina ex hoc
codice edidit Creuzerus Melet. 1. p. 48—56., totum ex-
cussit Buttmannus. Scholia hujus libri valde inter se
dissimilia sunt. Nam scholia rhapsodiarum Δ, Ε, Ζ, H.
literis minutissimis et propter compendia lectu difficilibus
scripta notae sunt melioris et saepe eadem quae in codici-
bus H. Q. : sed reliquis rhapsodiis quae a manu recentiore
allita sunt scholia multo breviora sunt nec raro levia et
futilia, nonnulla adeo ex Joannis Tzetzae operibus tran-
scripta, velut quae Argumento Odysseae subiecta sunt ex
illius commentario in Lycophronem v, 818„ aut scholiis
inserta ad K, 2. et Α, 90. ex eodem commentario ad v,
743. 683„ et ad Λ, 8. ex Tzetzae Allegoriis Odysseae3 nec
meliora quae (le nomine μῶλυ ex Hippocrate et Galeno
compilator inseruit scholiis ad K, 305.

Libro Palatino rursus deteriores sunt Ambrosiani (luo
ab A. Maio usurpati, quos literis B. et E. notamus. Eo-
rum prior (Partis superioris B. 99.) bombycinus est seculi
quinti decimi, forma quadrata. Scholia habet plerumque
breviora usque ad rhapsodiae Φ initium, quorum pars ali-
qua cum scholiis codicum quos supra descripsimus con-
sentit, alia plurima originis sunt multo recentioris, velut
quae passim ex Eustathio inseruit interpolator (vide ad Β,

