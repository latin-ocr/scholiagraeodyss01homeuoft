P R AE F A 'l‘ I ().

SCHOLIA vetera in Odysseam etsi ex iisdem quibus
scholia in Iliadem commentariis grammaticorum Alex-
andrinorum derivata esse constat, tamen a grammaticis,
qui haec excerpta composuerunt plurimisque recentiorum
interpretum additamentis auxerunt, multo magis quam
scholia in Iliadem compendifacta sunt, praesertim in altera
Odysseae parte, ubi scholia paullatim ita deficiunt ut ad
postremas rhapsodias pauca recentiorum, paucissima anti-
quiorum scholiorum excerpta relicta sint, jactura, ut vide-
tur, irreparabili, quum jam Eustathii temporibus nulli
usquam codices exstitisse videantur qui scholia multo
quam nostri aut locupletiora aut emendatiora praeberent.
qualibus antiquiores grammatici usi sunt, velut Athenaeus,
Apollonius Sophista in Lexico Homerico, Stephanus By-
zantius, Etymologicorum conditores, aliique grammatici,
qui multarum rerum memoriam servarunt quae in scholiis
Odysseae qualia nunc habemus desiderantur. Contra quae
Eustathius ex scholiis excerpsit, prioribus interpretibus
modo non memoratis modo communi τῶν σχολιαστῶν vel
τοῦ σχολιαστοῦ Vel τῶν παλαιῶν nomine appellatis, ea tan-
tum nou omnia, etsi interdum miuus recte scripta, in
codicibus qui hodie supersunt inveniuntur: reliqua vel
ipsius Eustathii sunt, in rhetorica potissimum interpreta-
tione occupati‚ vel adventiciae doctrinae copiis constant, a
proposito saepe alienis, quibus Eustathius commentarios
suos in Homerum exornavit et ad tantam qua laborant
molem auxit. Licet igitur vix sperari possit fore ut scho-

lia vetera multo quam nunc integriora unquam simus
a 2

