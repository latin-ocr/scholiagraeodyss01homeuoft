x PRAEFATIO.

quod attinet, paucis praefaudum de universa eorum con-
ditione. Alia sunt interlinearia‚ quae tamen pauca sunt
et nil nisi glossae, plurima sunt in marginibus. Modo
omnia iis implet-a sunt, modo rarescunt. Lectio eorum
perdifficilis est et propter scripturam omnibus literarum
compendiis frequentem et multis locis mendosam atque
lacunosam. et propter id quod foliorum extremitates usu
atquc vetustate attritae sunt et madore chartaceisque fas-
ciis passim superinductis affectae. Primis paginis scholia
respondent textui, deinde ita dissident, ut qui hoc in
quaque pagina continentur versus, eidem a scholiis pluri-
bus paginis ante tractari soleant3 tametsi manu fere ea-
dem scripta sunt scholia atque textus. Sic est usque ad
p. 151. ubi prorsus novum scholiorum genus incipit, ex
Eustathii commentariis passim exscriptum, novicia manu
additum, credo post renatas litteras, velut apud Maium
Iliad. Ambros. praef. p. 44. memoratur codex Odysseae saec.
16, autographum Basilii Chalcondylae, qui item excerpta
ex Eustathio ad margines priorum librorum enotavit. Ab
recentiore lectore ista adjecta esse vel ex scriptura cernas
vel ex hoc, quod p. 151 sqq. excerpta ex Eustathio non-
nisi spatia ab antiquioribus istis scholiis relicta occupant.
1&on vero haec prorsus deficiunt, illa unice dominantur.
Antiquiora maxime conspirant cum codd. Ambrosianis
Q. E.B. et cum Palatin03 neque non cum minoribus
scholiis multa communia habent. Sed cum in ceteris
nonnulla propria Hamburgensi sint, tum maxime in
rhapsodiis Θ. Ι. Κ. longe hic reliquis uberior est. Cete-
rum plurima pars, ut solet esse in Odyssea, ejus generis
est, quod in universum apte exprimit Heynius Iliad. vol.
3. Praef. p. 61: ‘ Etiam haec scholiorum classis antiquos
grammaticos habet auctores, nou vero criticos, sed ejus
sectae, quae in quaestionibus et disputationibus versata est,
quid in poetae narrationibus ac sententiis notabile esset
vel reprehensione aut defensione dignum: in hoc genere
regnat Porphyrius. Intolerabilis horum hominum est lo-

